<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † ძველი აღთქმა - რიცხუთაჲ (26-30 თავები)</title>
<link rel="shortcut icon" href="../../favicon.ico" />

<META http-equiv=Content-Language content=ka>
<LINK href="../../style.css" type=text/css rel=StyleSheet>
<SCRIPT language=JavaScript src="../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../js/header1.js" type=text/javascript></SCRIPT>
<SCRIPT language=JavaScript src="../../js/menu2.js" type=text/javascript></SCRIPT>
<SCRIPT language=JavaScript src="../../js/menu3.js" type=text/javascript></SCRIPT>
<SCRIPT language=JavaScript src="../../js/header2.js" type=text/javascript></SCRIPT>

<h1>რიცხუთაჲ </h1>
<h2>26</h2>
<p>1. და იყო, შემდგომად გუემისა ამის ეტყოდა მოსეს და ელიაზარს, ძესა აჰრონ 
მღდელისსა, და ჰრქუა: </p>
<p>2. იწყე დასაბამსა ყოვლისა კრებულისასა ძეთა ისრაჱლისათასა ოცით წლითგანი და 
მიმართე სახლად-სახლად ტომთა მათთა ყოველი შემავალი წყობად ისრაჱლისა თანა. </p>
<p>3. და ეტყოდა მოსე და ელიაზარ მღდელი მათ არაბუთ მოაბს იორდანესა ზედა იერიქოჲთ, 
კერძო და ჰრქუა: </p>
<p>4. ოცით წლითგანი და მიმართ, ვითარცა უბრძანა უფალმან მოსეს: შენ და ძენი 
ისრაჱლისანი, რომელნი გამოვიდეს ეგჳპტით, </p>
<p>5. რუბენ, პირმშოჲ ისრაჱლი, ძენი რუბენისნი: ენუქ და დასი ენუქისი, ფალილუ, დასი 
ფალილუაჲსი. </p>
<p>6. ასრონ და დასი ასრონისი, ქარმი და დასი ქარმისი. </p>
<p>7. ესე დასნი რუბენისნი. და იყო აღხილვაჲ მათი ორმეოცდასამ ათას და 
შჳდასდაოცდაათ. </p>
<p>8. და ძენი ფალუჲსნი: ელიაბ. </p>
<p>9. და ძენი ელიაბისნი: ნამოელ და დათან და აბირონ. ესე რჩეულნი იყუნეს 
კრებულისანი, რომელ ზედა მიუჴდეს მოსეს და აჰრონს კრებულსა თანა კორესსა, რაჟამს 
აღდგებოდეს უფლისათჳს. </p>
<p>10. და განაღო ქუეყანამან პირი თჳსი და შთათქნა იგინი. და კორე თანა იყო 
სიკუდილსა მას კრებულისასა, რაჟამს შეჭამნა ცეცხლმან ერგასის და ორასნი. და იქმნნეს 
იგინი სასწაულ. </p>
<p>11. ხოლო ძენი კორესნი არა მოწყდეს. </p>
<p>12. და ძენი სჳმეონისნი და სიძეთა სჳმეონისთაჲ: ნამუჱლ, დასი ნამუჱლისი: იამინ, 
დასი იამინისი: იაქინ, დასი იაქინისი: </p>
<p>13. ზარა, დასი ზარაჲსი: საულ, დასი საულისი, </p>
<p>14. ესე დასნი სჳმეონისნი აღხილვისა მათისაგან - ოცდაორ ათას. </p>
<p>19. ძენი იუდაჲსნი: ჱრ და ავან, სჱლონ და ფარეს და ზარა. და მოკუდა ჱრ და ავნან 
ქუეყანასა ქანანისასა. </p>
<p>20. და იყუნეს ძენი იუდაჲსნი დასად-დასად მათა: სელომისი დასი, დასი სელომისი, 
დასი ფარეზისი, ზარაჲსი დასი. </p>
<p>15. ძენი გადისნი დასად-დასად მათა: საფონ, დასი საფონისი, აგგი, დასი აგგისი, 
სუნი, დასი სუნისი. </p>
<p>16. აზენი, დასი აზენისი, ადდი, დასი ადდისი. </p>
<p>17. ორად, დასი ორადისი, არიელ, დასი არიელისი. </p>
<p>18. ესე დასნი ძეთა გადისთანი აღხილვისგან მათისა: </p>
<p>19. ორმეოც ათას და ხუთას. ძენი იუდასნი: ჱრ და ავან, სელონ და ფარეს და ზარა, 
და მოკუდა ჱრ და ავნან ქუეყანასა ქანანისასა. </p>
<p>20. და იყუნეს ძენი იუდასნი დასად-დასად მათა: სელომ, დასი სელომისი, ფარეზ, 
დასი ფარესისი, ზარა, დასი ზარაჲსი. </p>
<p>21. და იყუნეს ძენი ფარესისნი: ასრონ, დასი ასრინისი, ამუჱლ, დასი ამუჱლისი. </p>
<p>22. ესე დასნი იუდაჲსნი მსგავსად აღხილვისა მათისა - სამეოცდაათექუსმეტ ათას და 
ხუთას. </p>
<p>23. და ძენი იზაქარისნი დასად-დასად მათა: თულა, დასი თულაჲსი, ფუსი - დასი 
ფუჰისი. </p>
<p>24. იასობი, დასი ისობისი, სამრან, დასი სამრანისი. </p>
<p>25. ესე დასნი იზაქარისნი აღხილვისაგან მათისა - სამეოც. </p>
<p>26. ძენი ზაბულონისნი დასად-დასად მათა: სარედ, დასი სარედისი, ალილონ, დასი 
ალილონისი, იალიჱლ, დასი იალიჱლისი. </p>
<p>27. ესე დასნი ზაბულონისნი აღხილვისაგან მათისა - სამეოც ათას და ხუთას. </p>
<p>28. ძენი იოსებისნი დასად-დასად მათა: მანასე და ეფრემ. </p>
<p>29. ძენი მანასესნი: მაქირ, დასი მაქირისი. და მაქირ შვა გალაადი და გალაადისი - 
დასი გალაადისი. </p>
<p>30. და ესე ძენი გალადისნი: აქიეზერ, დასი აქიეზერისი, ქელეკ, დასი ქელეკისი.
</p>
<p>31. სჳქემ, დასი სჳქემისი. </p>
<p>32. სემაჱრ, დასი სემაჱრისი, ოფერ, დასი ოფერისი. </p>
<p>33. და სალპაადს, ძესა ოფერისსა, არა ესხნეს მას ძე, არამედ ასულებ. და ესე არს 
სახელები ასულთა სალპადისთაჲ: მაალა, და ნუა, და ეგლა, და მელქა და თერსა. </p>
<p>34. ესე დასნი მანასესნი აღხილვისაგან მათისა - ერგასისადაორ ათას და შჳდას. </p>
<p>35. და ესე ძენი ეფრემისნი: სუთალა, დასი სუთალაჲსა, თანაქ, დასი თანაქისი. </p>
<p>36. ესე ძენი სუთალაჲსნი: ედენ, დასი ედენისი. </p>
<p>37. ესე დასნი ძეთა ეფრემისთანი აღხილვისაგან მათისა ოცდაათოთხმეტ ათას და 
ხუთას. ესე ძენი იოსებისნი - დასად-დასად მათა. </p>
<p>38. ძენი ბენიამენისნი და დასად-დასად მათა: ბალი, დასი ბალისი, ასბელ, დასი 
ასბელისი, იაქირამ, დასი იაქირამისი. </p>
<p>39. სოფამ, დასი სოფამისი. </p>
<p>40. და იყუნეს ძენი ბალესნი: არედ და ნუემმან, დასი ნუემმანისი. </p>
<p>41. ესე ძენი ბენიამენისნი დასად-დასად მათა აღხილვისგან მათისა - ორმოცდახუთ 
ათას და ექუსას. </p>
<p>42. და ესე ძენი დანისნი დასად-დასად მათა: სუამ, დასი სუამისი, ესე დასნი 
დასად-დასად მათა. </p>
<p>43. ყოველნი დასნი სუამისნი აღხილვისაგან მათისა - სამეოცდაოთხ ათას. </p>
<p>44. ძენი ასერისნი დასად-დასად მათა: იამი, დასი იამმინისი, იესუჲ - დასი 
იესუჲსი, ბარია, დასი ბარიაჲსი. </p>
<p>45. ქუბერ, დასი ქუბერისი, მელქიელ, დასი მელქიელისი. </p>
<p>46. და სახელი ასულისა ასერისისაჲ სარა. </p>
<p>47. ესე დასი ძეთა ასერისთანი აღხილვისაგან მათისა - ერგასის და სამ ათას და 
ოთხას. </p>
<p>48. ... სი გავნი, დასი გავნისი, </p>
<p>49. იესე, დასი იესერისი, სელლემ, დასი სელლემისი. </p>
<p>50. ესე დასნი ნეფთალემისნი აღხილვისაგან მათისა - ორმეოც ათას და სამას. </p>
<p>51. ესე არს აღხილვად ძეთა ისრაჱლისათაჲ - ექუსას ათას და შჳდას ოცდაათ. </p>
<p>52. და ეტყოდა უფალი მოსეს და ჰრქუა: </p>
<p>53. ამათ განეყოს ქუეყანა იგი დამკჳდრებად რიცხჳთ სახელებით. </p>
<p>54. უმარლესთა განამრავლო სამკჳდრებელი მათი თითოეულად, ვითარცა აღიხილნეს, 
მიეცეს მათ სამკჳდრებელი იგი. </p>
<p>55. წილით განიყოს ქუეყანაჲ იგი, სახელებსა თესლად-თესლადსა ტომთა მათთასა 
დაემკჳდრონ. </p>
<p>56. წილით განჰყო სამკჳდრებელი მათი შორის მრავალთა და მცირეთა. </p>
<p>57. და ესე არიან ძენი ლევისნი დასად-დასად მათა: გერსონ, დასი გერსონისი, კაათ, 
დასი კაათისი, მერარი, დასი მერარისი. </p>
<p>58. ესე დასნი ძეთა ლევისთანი, დასი ლუბენისი, დასი ქებრონისი, დასი მოლისი. და 
კაათ შვა ამრამ. </p>
<p>59. და სახელი ცოლისა მისისაჲ იყო იოქაბელ. ასულმან ლევისმან, რომელმან უსხნა 
ესენი ლევის ეგჳპტეს შინა და უშვა ამრამს აჰრონ და მოსე და მარიამ, დაჲ მათი. </p>
<p>60. და ესხნეს აჰრონს: ნადაბ და აბიუთ, და ელეაზარ და ითამარ. </p>
<p>61. და მოკუდა ნადაბ და აბიუთ შეწირვასა მას მათსა ცეცხლისა უცხოჲსასა წინაშე 
უფლისა უდაბნოსა ზედა. </p>
<p>62. და იყუნეს აღხილვისაგან მათისა ოცდასამ ათას ყოველი წული თთჳთგანი და 
მიმართ, რამეთუ არა აღიხილნეს შორის ძეთა ისრაჱლისათა. </p>
<p>63. რამეთუ არა ეც ამათ ნაწილი შორის ძეთა ისრაჱლისათა. და არს აღხილვაჲ მოსესი 
და ელიაზარ მღდელისაჲ, რომელთა აღიხილნეს ძენი ისრაჱლისანი არაბოთს მოაბს იორდანესა 
ზედა იერიქოჲთ კერძო. </p>
<p>64. და ამათ შორის არა იყო კაცი აღხილულთა მათგანი მოსესგან და აჰრონისგან, 
რომელ აღიხილნეს ძენი ისრაჱლისანი უდაბნოსა სინასა. </p>
<p>65. და ჰრქუა მათ უფალმან: სიკუდილით მოკუდენ უდაბნოსა ზედა. და არა დაშთა 
მათგანი არცა ერთი გარნა ქალებ, ძე იეფონესი, და ისუ, ძე ნავესი. </p>
<h2>27</h2>
<p>1. და მოვიდეს ასულნი სალპაადისნი, ძისა ორფერისნი, ძისა გალაადისნი, ძისა 
მაქირისნი, დასისა მანასესი, ძეთა იოსებისთაჲ. და ესე არს სახელები მათი: მაალა, და 
ნუა, და ეგლა, და მელქა და თერსა. </p>
<p>2. და დადგეს წინაშე მოსესა და წინაშე ელიაზარ მღდელისა და წინაშე მთავართასა და 
წინაშე ყოვლისა კრებულისა კართა თანა კარვისა მის საწამებელისათა და თქუეს: </p>
<p>3. მამაჲ ჩუენი მოკუდა უდაბნოსა ზედა და იგი არა თანა იყო კრებულსა მას 
აღდგომილსა წინაშე უფლისა შორის კრებულსა მას კორესა, რამეთუ ცოდვისათჳს მოკუდეს და 
ძენი არა ესხნეს მას. </p>
<p>4. ნუ აღიჴოცებინ სახელი მამისა ჩუენისაჲ დასისაგან მისისა, რამეთუ არა არს მისა 
ძე, გუეცით ჩუენ სამკჳდრებელი შორის ძმათა მამისა ჩუენისათა. </p>
<p>5. და მიაწია მოსე საშჯელი იგი მათი წინაშე უფლისა. </p>
<p>6. და ეტყოდა უფალი მოსეს და ჰრქუა: </p>
<p>7. მართლ იტყჳან ასულნი სალპადისნი, ცემით სცე მათ დასაპყრობელი სამკჳდრებელისაჲ 
შორის ძმათა მამისა მათისათა და მივსცე ნაწილი მამისა მათისაჲ მათ. </p>
<p>8. და ძეთა ისრაჱლისათა ეტყოდა და ჰრქუა: კაციღა მოკუდეს და ძე არა ესუას მას, 
მისცეს სამკჳდრებელი მისი ასულსა მისსა. </p>
<p>9. უკუეთუ არა ესუას ასული, მისცეთ სამკჳდრებელი მისი ძმასა მისსა. </p>
<p>10. უკუეთუ არა ესხნეს მას ძმა, მისცეთ იგი მამისძმასა მისსა. </p>
<p>11. უკუეთუ არა ესუას მას მამისძმაჲ, მისცეს სამკჳდრებელი იგი სახლეულსა 
მახლობელსა მისსა. ნათსავისა მისისაგანმან დაიმკჳდროს მისი და იყოს იგი ძეთა 
ისრაჱლისათა სამართალ საშჯელის, ვითარცა უბრძანა უფალმან მოსეს. </p>
<p>12. და ჰრქუა მოსეს: აღვედ მთასა წიაღსა ამას მთასა ნაბავსა და იხილე ქუეყანა 
იგი ქანაანისაჲ, რომელსა მივსცემ მე ძეთა ისრაჱლისათა დაპყრობად. </p>
<p>13. იხილო იგი და შევსძინო ერსა შენსა, ვითარცა შეეძინა აჰრონ, ძმაჲ შენი, ორს 
მთასა შინა. </p>
<p>14. რამეთუ გარდაჰჴედით სიტყუასა ჩემსა უდაბნოდა ზედა სინასა რაჟამს მიჴდებოდა 
კრებული იგი წმიდა-ყოფად ჩემდა. არაწმიდა მყავთ მე წყალსა მას ზედა წინაშე მთასა. 
ესე არს წყალი ცილობისა კადესა, უდაბნოსა შინა სინასა. </p>
<p>15. და ჰრქუა მოსე უფალსა: </p>
<p>16. იხილენ უფალმან ღმერთმან სულთამან და ყოველთა ჴორცთამან კაცი კრებულსა ზედა 
ამას, </p>
<p>17. რომელ გამოვიდოდის წინამძღურად მათსა და, რომელმან შეიყუარნეს იგინი, და 
რომელმან გამოიყვანნეს იგინი. და არა იყოს კრებული ესე უფლისა ვითარცა ცხოვარი, 
რომელთა არა არს მწყემს. </p>
<p>18. და ეტყოდა უფალი მოსეს და ჰრქუა: მოიყვანე შენ თანა ისუ, ძე ნავესი, კაცსა, 
რომელსა აქუს მას სული და დაასხნე მას ზედა ჴელნი შენნი. </p>
<p>19. და დაადგინო იგი წინაშე ელიეზერ მღდელისა და წინაშე ყოვლისა კრებულისა. </p>
<p>20. და ამცნო მათ მისთჳს წინაშე მათსა და მისცე დიდებაჲ შენი მას, რაჲთა 
ისმინოდიან მისი ძეთა ისრაჱლისათა. </p>
<p>21. და წინაშე ელიაზარ მღდელისა დადგეს და ჰკითხოდიან მას საშჯელი განცხადებისაჲ 
წინაშე უფლისა. სიტყჳთა პირისა მისისაჲთა გამოვიდოდიან და სიტყჳთა პირისა მისისაჲთა 
შევიდოდიან და ძენი ისრაჱლისანი ერთბამად და ყოველი კრებული იგი. </p>
<p>22. და ყო მოსე, ვითარცა ამცნო მას უფალმან და მოიყვანა ისუ და დაადგინა იგი 
წინაშე ელიაზარ მღდელისა და წინაშე ყოვლისა კრებულისასა. </p>
<p>23. და დაასხნა ჴელნი მისნი მის ზედა და შეასწავა იგი მათ, ვითარცა უბრძანა 
უფალმან მოსეს. </p>
<h2>28</h2>
<p>1. და ეტყოდა უფალი მოსეს და ჰრქუა: </p>
<p>2. ამცენ ძეთა ისრაჱლისათა და არქუ მათ: შესაწირავი ჩემი და მსხუერპლი ჩემი 
სულად სულნელებისად ჩემდა დაიმარხეთ შესაწირავად ჩემდა. </p>
<p>3. დღესასწაულთა ჩემთა. და არქუ მათ ესე: შესაწირავი, რავდენი შესწიროთ უფლისა 
კრავნი წელიწდეულნი უბიწონი ორნი დღედ-დღედ დაუკლებელად მრგულიად დასაწველად. </p>
<p>4. კრავი იგი ერთი ჰყო დილითი და კრავი იგი მეორე ჰყო მწუხრითი. </p>
<p>5. და ჰყო მეათე გრივისაჲ სამინდოჲ შესაწირავად აღსუარული ზეთითა გამოწურვილითა 
მეოთხითა ნაწილითა დორაკისაჲთა. </p>
<p>6. მრგულიად დასაწველად სამარადისოდ, რომელ იყო მთასა შინა სინასა სულად 
სულნელებისად უფლისად. </p>
<p>7. და შესაწირავად მისა მეოთხე ნაწილი დორაკისაჲ კარავსა ერთსა წმიდასა შინა 
შესწირო შესაწირავად უფლისა. </p>
<p>8. და კარავი იგი მეორე ჰყო მწუხრად მსგავსად შესაწირავისა მისისა და მსგავსად 
მსხუერპლისა მისისა ჰყო იგი სულად სულნელად უფლისა. </p>
<p>9. დღეთა შაბათთასა ორი კრავი წელიწდეული უბიწოჲ და ორი ათეული სამინდოჲსაჲ 
აღსუარული ზეთითა. </p>
<p>10. შესაწირავად და მსხუერპლისა მრგულიად დასაწველისა სამარადისოჲსა და 
შესაწირავი მისი. </p>
<p>11. და თთჳსთავსა შესწიროთ მრგულიად დასაწველები უფლისა ზუარაკი მროწლისაგანნი 
ორნი და ვერძი ერთი უბიწოჲ, კრავნი წელწდეულნი შჳდნი უბიწონი. </p>
<p>12. და სამნი ათეულნი სამინდოჲსაჲ აღსუარული ზეთითა ზუარაკსა ერთსა და ორი 
ათეული სამინდოჲსაჲ ვერძსა ერთსა. </p>
<p>13. ათეული ათეულისაჲ სამინდოჲსაჲ შესაწირავად აღსუარული ზეთითა კრავსა ერთსა 
სულად სულნელად სულნელებისად მსხუერპლად უფლისა. </p>
<p>14. შესაწირავი მათი ზოგი დორაკისაჲ იყოს ზუარაკსა ერთსა და მესამე ნაწილი 
დორაკისაჲ იყოს ვერძსა ერთსა და მეოთხე დორაკისაჲ იყოს კრავსა ერთსა, ღჳნისაჲ. ესე 
მრგულიად დასაწველი თთჳთი თუედ თთუეთა წელიწადისათა. </p>
<p>15. და წალი თხათაგან ერთი ცოდვათათჳს უფლისა მრგულიად დასაწველსა ზედა 
სამარადისოსა იყოს შესაწირავი მისი. </p>
<p>16. თთუესა პირველსა მეათხუთმეტესა დღესა თჳსსა ზატიკი უფლისა. </p>
<p>17. და მეათხუთმეტესა დღესა ამის თთჳსასა დღესასწაული, შჳდ დღე უფუველსა 
ჰშჭამდეთ. </p>
<p>18. და დღე იგი პირველი ჩინებულ იყოს წმიდად თქუენდა, ყოველსა საქმესა 
მსახურებისასა ნუ იქმთ. </p>
<p>19. და შესწიროთ მრგულიად დასაწველები მსხუერპლად უფლისა ზუარაკნი მროწლისაგანნი 
ორნი, ვერძი ერთი, შჳდნი კრავნი წელიწდეულნი უბიწონი, იყვნენ თქუენდა. </p>
<p>20. და შესაწირავი მათი სამინდოჲ აღსუარული ზეთითა სამი ათეული ზუარაკსა ერთსა 
და ორი ათეული ვერძსა ერთსა. </p>
<p>21. ათეულ-ათეული ჰყო კრავსა ერთსა შჳდთა მათ კრავთა. </p>
<p>22. და წალი ერთი თხათაგანი - ცოდვისათჳს სალხინებელად თქუენთჳს. </p>
<p>23. გარნა მრგულიად დასაწველისა მის დილითისაჲსა, რომელ არს მრგულიად დასაწველი 
სამარადისოჲ. </p>
<p>24. ჰყო იგი მსგავსად ამისა, ჰყოთ დღესა შინა შჳდთა მათ დღეთა შესაწირავი 
მსხუერპლად სულად სულნელებისად უფლისა მრგულიად დასაწველსა ზედა სამარადისოსა. ჰყოთ 
შესაწირავი მისი. </p>
<p>25. და დღე იგი მეშჳდე ჩინებულ წმიდა იყოს თქუენდა, ყოველი საქმე მსახურებისაჲ 
არა ჰქმნეთ მას შინა. </p>
<p>26. და დღეთა მათ ახლისათა შესწიროთ შესაწირავი ახალი უფლისა შჳდ შაბათთაჲ, 
ჩინებულ წმიდა იყოს იგი თქუენდა, ყოველი საქმე მსახურებისაჲ არა ჰქმნეთ. </p>
<p>27. და შესწირნეთ მრგულიად დასაწველნი სულად სულნელად უფლისა ზუარაკნი 
მროწლისაგანნი ორნი, ვერძნი ორნი, შჳდნი კრავნი წელიწდეულნი უბიწონი. </p>
<p>28. შესაწირავი მათი სამინდოჲ ასუარული ზეთითა, სამი ათეული ზუარაკსა ერთსა და 
ორი ათეული ვერძსა ერთსა თანა. </p>
<p>29. ათეული კრავსა ერთსა შჳდთა მათ კრავთა. </p>
<p>30. და წალი თხათაგანი ერთი ცოდვათათჳს სალხინებელად თქუენდა, გარნა მრგულიად 
დასაწველისა მის სამარადისოჲსა. </p>
<p>31. და შესაწირავი ჰყოთ ჩემდა. უბიწო იყუნენ თქუენდა მსხუერპლნი იგი მათნი. </p>
<h2>29</h2>
<p>1. და თთუჱსა მეშჳდესა, ერთსა თთჳსასა ჩინებულ წმიდა იყოს იგი თქუენდა. ყოველი 
საქმე მსახურებისაჲ არა ჰქმნეთ, დღე იგი უწყებისაჲ იყოს თქუენდა. </p>
<p>2. და ჰყოთ მრგულიად დასაწველი სულად სულნელად უფლისა ზუარაკი ერთი მროწლისაგან, 
ვერძი ერთი, კრავი წელიწდეული, შჳდნი უბიწონი. </p>
<p>3. შესაწირავი მათი სამინდოჲ აღსუარული ზეთითა სამი ათეული ზუარაკსა ერთსა და 
ორი ათეული - ვერძსა ერთსა. </p>
<p>4. ათეული-ათეული კრავსა ერთსა შჳდთა მათ კრავთა. </p>
<p>5. და წალი თხათაგანი ერთი - ცოდვათათჳს სალხინებელად თქუენთჳს. </p>
<p>6. გარნა მრგულიად დისაწველთა მათთჳს თავისათა შესაწირავი მათი და მსხუერპლი 
მათი და მრგულიად დასაწველი სამარადისოჲ და შესაწირავი მათი და მსხუერპლი მათი 
მსგავსად სულად სულნელებისად უფლისა. </p>
<p>7. და მეათე ამის თთჳსაჲ ჩინებულ წმიდა იყავნ თქუენდა და იჭირეთ სულთა თქუენთა 
და ყოველსა საქმესა მსახურებისასა ნუ იქმთ. </p>
<p>8. და შეწირენით მრგულიად დასაწველნი უფლისა სულად სულნელად მხუერპლად ზუარაკი 
ერთი მროწლისაგან, ვერძი ერთი, კრავნი წელიწდეულნი შჳდნი უბიწონი იყუნენ თქუენდა.
</p>
<p>9. შესაწირავი მათი, სამინდოჲ აღსუარული ზეთითა, სამი ათეული ზუარაკსა ერთსა და 
ორი ათეული ვერძსა ერთსა. </p>
<p>10. ათეულ-ათეული კრავსა ერთსა შჳდთა მათ კრავთა. </p>
<p>11. და წალი თხათაგან ერთი ცოდვათათჳს სალხინებელად თუენთჳს და მრგულიად 
დასაწველი იგი სამარადისოჲ და შესაწირავი მისი და მსხუერპლი მისი სულად სულნელად 
უფლისა. </p>
<p>12. და მეათხუთმეტესა დღესა თთჳსა მეშჳდისასა, წოდებულ წმიდა იყავნ იგი თქუენდა, 
ყოველსა საქმესა მსახურებისასა ნუ იქმთ და დღესასწაულ-ყავთ იგი დღესასწაულად უფლისა 
შჳდ დღე. </p>
<p>13. და შეწირენით მრგულიად დასაწველნი მლხუერპლად სულად სულნელად უფლისა და 
დღესა მას პირველსა ზუარაკი მროწლისაგანი ათცამეტი, ვერძნი ორნი, კრავნი 
წელიწდეულნი ათოთხმეტნი უბიწონი, იყუნენ. </p>
<p>14. და შესაწირავი მათი სამინდოჲ აღსუარული ზეთითა სამი ათეული ზუარაკსა ერთსა 
ათცამეტთა მათ ზუარაკთა და ორი ათეული ვერძსა ერთსა ორთავე მათ ვერძთა. </p>
<p>15. ათეული-ათეული კრავსა ერთსა ათოთხმეტთა მათ კრავთა. </p>
<p>16. და წალი ერთი თხათაგანი ცოდვათათჳს, გარნა მრგულიად დასაწველისა მის 
სამარადისოჲსა. </p>
<p>17. შესაწირავი მათი და მსხუერპლი მათი და დღესა მეორესა ზუარაკები ათორმეტი და 
ვერძი ორი და კრავნი წელიწდეულნი ათორმეტნი უბიწონი. </p>
<p>18. შესაწირავი მათი და მსხუერპლი მათი ზუარაკთა და ვერძთა და კრავთაჲ მსგავსად 
რიცხჳსა მათისა და განწესებისა მათისა. </p>
<p>19. და წალი თხათაგანი ერთი - ცოდვათათჳს, გარნა მრგულიად დასაწველისა მის 
სამარადისოჲსა შესაწირავი მათი და მსხუერპლი მათი. </p>
<p>20. და დღესა მესამესა ზუარაკები ათერთმეტი, ვერძნი ორნი, კრავნი წელიწდეულნი 
ათოთხმეტნი უბიწონი. </p>
<p>21. შესაწირავი მათი და მსხუერპლი მათი ზუარაკთა და ვერძთა და კრავთაჲ მსგავსად 
რიცხჳსა მათისა და განწესებისა მათისა. </p>
<p>22. და წალი ერთი თხათაგანი ცოდვათათჳს, გარნა მრგულიად დასაწველისა მის 
სამარადისოჲსა - შესაწირავი მათი და მსხუერპლი მათი. </p>
<p>23. და დღესა მეოთხესა ზუარაკები ათი, ვერძნი ორნი, კრავნი წელიწდეულნი 
ათორმეტნი უბიწონი. </p>
<p>24. შესაწირავები მათი და მსხუერპლი მათი ზუარაკთა და ვერძთა და კრავთაჲ 
მსგავსად რიცხჳსა მათისა. </p>
<p>25. და წალი ერთი თხათაგანი ცოდვათათჳს, გარნა მრგულიად დასაწველისა მის 
სამარადისოჲსა შესაწირავი მათი და მსხუერპლი მათი. </p>
<p>26. და დღესა მეხუთესა ზუარაკი ცხრაჲ, ვერძნი ორნი, კრავნი ათოთხმეტნი 
წელიწდეულნი უბიწონი. </p>
<p>27. შესაწირავი მათი და მსხუერპლი მათი ზუარაკთა და ვერძთაჲ მსგავსად რიცხჳსა 
მათისა და განწესებისა მათისა. </p>
<p>28. და წალი ერთი თხათაგანი ცოდვათათჳს, გარნა მრგულიად დასაწველისა მის 
სამარადისოჲსა შესაწირავი მათი და მსხუერპლი მათი. </p>
<p>29. და დღესა მეექუსესა ზუარაკი რვაჲ, ვერძნი ორნი, კრავნი წელიწდეულნი 
ათოთხმეტნი უბიწონი. </p>
<p>30. შესაწირავი მათი და მსხუერპლი მათი ზუარაკთა და ვერძთა და კრავთაჲ მსგავსად 
რიცხჳსა მათისა და განწესებისა მათისა. </p>
<p>31. და წალი ერთი თხათაგანი - ცოდვათათჳს, გარნა მრგულიად დასაწველისა მის 
სამარადისოჲსა შესაწირავი მათი და მსხუერპლი მათი. </p>
<p>32. დღესა მეშჳდესა ზუარაკნი შჳდნი, ვერძნი ორნი, კრავნი წელიწდეულნი ათოთხმეტნი 
უბიწონი. </p>
<p>33. შესაწირავი მათი და მსხუერპლი მათი ზუარაკთა და ვერძთა და კრავთაჲ მსგავსად 
რიცხჳსა მათისა. </p>
<p>34. და წალი ერთი თხათაგანი - ცოდვათათჳს, გარნა მრგულიად დასაწველისა მის 
სამარადისოჲსა შესაწირავი მათი და მსხუერპლი მათი. </p>
<p>35. და დღესა მერვესა განჯმნაჲ იყოს რქუენი, ყოველი საქმეჲ მსახურებისაჲ არა 
ჰქმნეთ მას შინა. </p>
<p>36. და შესწიროთ მრგულიად დასაწველები სულად სულნელად უფლისა ზუარაკი ერთი, 
ვერძი ერთი, კრავნი წელიწდეულნი შჳდნი უბიწონი, </p>
<p>37. და შესაწირავი მათი და მსხუერპლი მათი ზუარაკთა და ვერძთა და კრავთა 
მსგავსად რიცხჳსა მათისა. </p>
<p>38. და წალი ერთი თხათაგანი - ცოდვათათჳს, გარნა მრგულიად დასაწველისა მის 
სამარადისოჲსა შესაწირავი მათი და მსხუერპლი მათი. </p>
<p>39. ესე ჰყოთ უფლისა დღესასწაულთა თქუენთა ნეფსითნი თქვენნი და მრგულიად 
დსაწველნი თქვენნი, შესაწირავნი თქუენნი და მსხუერპლნი თქუენნი და საჴსრადნი 
თქუენნი. </p>
<h2>30</h2>
<p>1. და ჰრქუა მოსე ძეთა ისრაჱლისათა ყოველი, რაჲცა ამცნო უფალმან მოსეს. </p>
<p>2. და ეტყოდა მოსე მთავართა ნათესავთა ისრაჱლისათა და ჰრქუა: ესე სიტყუაჲ, რომელ 
ბრძანა უფალმან. </p>
<p>3. კაცმან, რომელმან აღუთქვას აღთქმაჲ უფლისაჲ, ანუ ფუცოს ფიცი დროებით, ანუ 
დრო-ყოს თავისი თჳსისათჳს, არა განაცრუვოს სიტყუაჲ თჳსი ყოველი, რავდენი გამოჴდეს 
პირისა მისისგან, ყოს იგი. </p>
<p>4. უკუეთუ დედაკაცმან აღუთქვას აღთქუმა უფალსა, ანუ დრო-ყოს დროებაჲ სახლსა შინა 
მამისა თჳსისასა სიჭაბუკესა თჳსსა, </p>
<p>5. და ესმეს მამასა მას თჳსსა აღთქუმაჲ იგი მისი და დროჲსა ყოფაჲ იგი მისი, 
რომელ დრო-ყო თავსა ზედა თჳსსა, დეგინ მის ზედა. </p>
<p>6. უკუეთუ არა თავს-დებით არა ითავსოს მამამან მისმან დღესა მას, რომელსა ესმეს 
ყოველი აღთქუმაჲ იგი მისი და დროებანი, რომელ დრო-ყუნა თავისა თჳსისათჳს, არა 
დადეგინ და განწმიდოს იგი, რამეთუ არა თავს-იდვა მამამან მისმან. </p>
<p>7. უკუეთუ ყოფით ქმრისცოლი იყოს იგი ბაგითა თჳსითა და დროებანი იგი, რომელ 
დრო-ყვნა თავისა თჳსისათჳს. </p>
<p>8. და ესმეს ქმარსა მას მისა დღესა მას, რომელსა ესმეს მას და დაუდუმნეს მას. და 
ესრეთ დაემტკიცნენ ყოველნი აღთქუმანი მისნი დროებანი მისნი, რომელ დრო-ყუნა თავისა 
თჳსისათჳს, დადეგინ იგი. </p>
<p>9. უკუეთუ არა თავს-იდვას ქმარმან მან მისმან თავს-დებით მისი, რავდენ-იგი 
დრო-ყო თავისა თჳსისათჳს და უფალმან განწმიდოს იგი. </p>
<p>10. და აღთქუმაჲ ქურივისაჲ და გამოძიებულისაჲ, რავდენიცა აღუთქუას თავისა 
თჳსისათჳს, დამტკიცებულ იყოს. </p>
<p>11. უკეთუ სახლსა შინა ქმრისა თჳსსასა აღთქუმაჲ იგი იყოს, ანუ დროებაჲ თავისა 
მისისაჲ ფიცით. </p>
<p>12. და ესმეს ქმარსა მას მისსა და დაუდუმნეს მას და თავს-იდვას მისი, 
დაემტკიცნენ ყოველნივე აღთქმანი იგი მისნი და ყოველნივე დროებანი იგი მისნი, რომელ 
დრო-ყო თავსა თჳსისათჳს და დადგენ იგინი მის ზედა. </p>
<p>13. უკუეთუ დაბრკოლებით დააბრკოლოს ქმარმან მან მისმან დღესა მას, რომელსა ესმეს 
ყოველი, რავდენი აღმოთქუა ბაგითა თჳსითა მსგავსად აღთქმისა მის თჳსისა და დროებისა 
მისისა თავისა თჳსისათჳს, არა მტკიცე იყოს მისა, რამეთუ ქმარმან მისმან დააბრკოლა 
იგი და უფალმან განწმიდოს იგი. </p>
<p>14. ყოველი აღთქუმაჲ და ყოველი ფიცი კრულებისა და ბოროტისაჲ თავისა თჳსისაჲ. 
ქმარმან მისმან დაამტკიცოს იგი და ქმარმან მისმან არა შეურაცხოს მას. </p>
<p>15. უკუეთუ დუმილით დაუდუმნეს მამაჲ, დღითი დღედ დაამტკიცოს მან ყოველი აღთქუმაჲ 
მისი და ყოველი დროებაჲ მისი, რომელ ყოს მას ზედა, რამეთუ დაუდუმა დღესა მას შინა, 
რომელსა ესმა. </p>
<p>16. უკუეთუ, დაბრკოლებით დააბრკოლოს იგი ქმარმან მან მისმან შემდგომად დღესა 
მას, რომელსა ესმა და მან მოიღოს ცოდვაჲ იგი მისი. </p>
<p>17. ესე სამართალი, რომელ ამცნო უფალმან მოსეს შორის ქმრისა დ ცოლისა და შორის 
მამისა და ასულისა სიჭაბუკესა შინა სახლსა მამისასა. </p>







<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../js/pageheight.js" type=text/javascript></SCRIPT>
<SCRIPT language=JavaScript src="../../js/footer.js" type=text/javascript></SCRIPT></TD></TR></TBODY></TABLE>
</TD></TR></TBODY></TABLE>

</BODY>
</HTML>