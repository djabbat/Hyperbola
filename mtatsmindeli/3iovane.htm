<HTML><HEAD>
<META http-equiv=Content-Type content="text/html; charset=utf-8">
<title>† orthodoxy.ge † იოვანე მოციქულისა წიგნი კათოლიკე. მესამე</title>
<link rel="shortcut icon" href="../../favicon.ico" />


<LINK href="../../style.css" type=text/css rel=StyleSheet>
<SCRIPT language=JavaScript src="../../js/javascripts.js" type=text/javascript></SCRIPT>

</HEAD>
<SCRIPT language=JavaScript src="../../js/header1.js" type=text/javascript></SCRIPT>
<SCRIPT language=JavaScript src="../../js/menu2.js" type=text/javascript></SCRIPT>
<SCRIPT language=JavaScript src="../../js/menu3.js" type=text/javascript></SCRIPT>
<SCRIPT language=JavaScript src="../../js/header2.js" type=text/javascript></SCRIPT>

<h1 dir="ltr"> იოვანე მოციქულისა წიგნი კათოლიკე. მესამე</h1>
<h2>თავი 1</h2>
<p>1. მოხუცებული გაიოზს საყუარელსა, რომელი მიყუარს მე ჭეშმარიტებით.<p>
2. საყუარელო, ყოვლისათჳს გლოცავ შენ წარმართებად და მშჳდობად, ვითარცა-ეგე 
წარუმართებიეს სულსა შენსა. 3. რამეთუ ფრიად განვიხარე მომავალთაგან ძმათა, რომელნი 
წამებდეს ჭეშმარიტებისა შენისათჳს, ვითარ-იგი შენ ჭეშმარიტებით ხუალ. 4. სხუაჲ 
უფროჲსი სიხარული ამისსა არა მაქუს, რაჲთა მესმოდის შვილთა ჩემთა ჭეშმარიტებით 
სლვაჲ. 5. საყუარელო, სარწმუნოდ ჰყოფ, რომელსა-ეგე იქმ ძმათა მიმართ და უცხოთა, 6. 
რომელთა წამეს სიყუარულისა შენისათჳს წინაშე ეკლესიათა, რომელთასა კეთილად ჰყოფ, 
წარ-რაჲ-ჰგზავნი მათ ღირსად ღმრთისა. 7. რამეთუ სახელისა მისისათჳს გამოვიდეს და 
არარაჲ გამოიღეს წარმართთაგან. 8. ხოლო ჩუენდა ჯერ-არს შეწყნარებაჲ ეგევითართაჲ 
მათ, რაჲთა თანა-შემწე ვექმნეთ ჭეშმარიტებასა. 9. მივწერე ესე ეკლესიისა, არამედ 
მთავრობის მოყუარე იგი მათი დიოტროფე არა შემიწყნარებს ჩუენ. 10. ამისთჳს უკუეთუ 
მოვიდე, მოვაჴსენნე მას საქმენი მისნი, რომელთა იქმს სიტყჳთა ბოროტითა, გუგმობს 
ჩუენ და არა კმა-იყოფს ამას ზედა, არამედ არცა იგი შეიწყნარებს ძმათა და რომელთა 
ჰნებავს შეწყნარების, მათცა აყენებს და კრებულისაგან განასხამს. 11. საყუარელო, ნუ 
ჰბაძავ ბოროტსა მას, არამედ კეთილსა, რამეთუ კეთილის მოქმედი ღმრთისაგან არს, ხოლო 
ბოროტის მოქმედსა მას არა უხილავს ღმერთი. 12. დიმიტრი წამებულ არს ყოველთაგან და 
თჳთ მის ჭეშმარიტებისაგანცა ჩუეცა ვწამებთ და იცით, რამეთუ წამებაჲ ჩუენი ჭეშმარიტ 
არს.<p>
13. მრავალი მინდა მიწერად შენდა, არამედ არა მნებავს მელნითა და კალმითა მიწერად 
შენდა. 14. რამეთუ ვესავ ადრე ხილვასა შენსა და პირისპირ ვიტყოდით. 15. მშჳდობაჲ 
შენდა! გიკითხვენ შენ მეგობარნი. კითხვაჲ არქუ მოყუარეთა ჩუენთა სახელით.</p>
<p>
&nbsp;</p>
<BR></TD></TR></TBODY></TABLE>
</TD><TD width=30>
<SCRIPT language=JavaScript src="../../js/pageheight.js" type=text/javascript></SCRIPT>
<SCRIPT language=JavaScript src="../../js/footer.js" type=text/javascript></SCRIPT></TD></TR></TBODY></TABLE>
</TD></TR></TBODY></TABLE>

</BODY>
</HTML>